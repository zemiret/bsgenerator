Ponad 377 tysięcy uczniów ma przystąpić w poniedziałek do egzaminu ósmoklasisty. Od godziny 9. uczniowie będą rozwiązywali zadania z języka polskiego.Ministerstwo Edukacji Narodowej Anna Zalewska zapewniła w piątek, że mimo trwającego od poniedziałku strajku nauczycieli egzamin się odbędzie. - Mamy jednoznaczne informacje od kuratorów i wojewodów, że jesteśmy do tych egzaminów przygotowani - mówiła Anna Zalewska.- Nie mamy informacji, aby gdziekolwiek w Polsce w czasie egzaminu ósmoklasisty miało dojść do problemów - stwierdził w niedzielę w rozmowie z RMF FM dyrektor Centralnej Komisji Egzaminacyjnej dr Marcin Smolik.
Egzamin ósmoklasisty ma zostać przeprowadzony po raz pierwszy. Rozłożony jest na trzy dni, w pierwszym uczniowie zmierzą się z częścią z języka polskiego, w drugim z matematyką, zaś trzeciego dnia odbędzie się egzamin z języka obcego. Niemal 95 proc. uczniów wybrało język angielski.W tym tygodniu (w środę, czwartek i piątek) odbywał się egzamin gimnazjalny. Z powodu niekompletnych składów zespołów nadzorujących egzamin z historii i wiedzy o społeczeństwie nie odbył się w sumie w trzech szkołach, z j. polskiego - w jednej.Rekrutacje do szkół ponadgimnazjalnychWiosną 2019 r. o przyjęcie do szkół średnich ubiegać się będą dwa roczniki uczniów: pierwszy rocznik uczących się w 8-letnich szkołach podstawowych i ostatni rocznik uczący się w gimnazjach. Będą dla nich przeprowadzone dwie odrębne rekrutacje.
Absolwenci gimnazjów i absolwenci 8-letniej szkoły podstawowej, choć uczyć się będą w tym samych szkołach, to w odrębnych klasach. Związane jest to z tym, że będą uczyć się według dwóch różnych podstaw programowych: absolwenci gimnazjów zgodnie z tą starą (dla nich nauka w liceach będzie 3-letnia, a w technikach 4-letnia), absolwenci 8-letniej szkoły podstawowej zgodnie z nową (dla nich nauka w liceach będzie 4-letnia, a w technikach 5-letnia).